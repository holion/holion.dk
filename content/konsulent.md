---
title: "On-site konsulentassistance"
pagetitle: "IT-konsulenter | Vi rykker ud og hjælper dig med dine websystemer"
description: "Holion kan være din on-site IT-konsulent, som optimerer og videreudvikler din virksomheds websystemer og software. Læs mere om os her."
# type: withtestimonials
---

{{< line-devider src="/img/layout/curlylines/ikon13.png" class="img-inner-left">}}

{{< pc "Rådgivning før, under og efter dit projekt">}}

Hos Holion kvalificerer vi dine valg gennem kompetent rådgivning før, under og efter dit IT-projekt. Dermed sikrer vi, at din app eller webløsning bliver gennemtænkt lige fra den spæde idé til forretningsmodel og endelig implementering. Vi ser det som vores vigtigste opgave at skabe overblik og tryghed, så du kan træffe de rette valg, der skaber værdi og vækst for din forretning. 

{{< /pc >}}

{{< line-devider src="/img/layout/curlylines/ikon14.png" >}}

{{< pc "Høj uddannelse og passion">}}

En god og høj uddannelse betyder ikke nødvendigvis, at man er den bedste til at klare jobbet, men det sender helt sikkert én i den rigtige retning. Hos Holion er vi alle dataloger eller IT-ingeniører - altså virkelig veluddannede folk. Men udover uddannelsen, har vi alle en enorm passion for vores fag. Samtidig elsker vi at dele vores viden med andre og mærke, hvordan vi hjælper vores kunder til at få endnu bedre styr på deres processer, arkitektur og selve koden.

Med andre ord - nogle virkelig **stærke konsulenter**.

{{< /pc >}}

{{< line-devider src="/img/layout/curlylines/ikon15.png" >}}

{{< pc "Vi kommer ud til dig" "Bestil en konsulent" "/kontakt">}}


Vi sidder normalt på vores eget kontor og arbejder, men hvis du har behov for, at vi kommer ud til dig og hjælper dit team, gør vi naturligvis også det. Vi kan cirka det samme som dine egne udviklere - vi har bare masser af erfaring med alt lige fra agile udviklingsprocesser over [backendudvikling]({{< ref webudvikling >}}) til [appudvikling]({{< ref appudvikling >}}). 

Det kan være, at du har nogle konkrete problemer, som du kunne bruge et par ekstra øjne på et par dage, en uge eller måske en måned. Det kan også være, at du har brug for at hæve kompetenceniveauet for et team over en længere periode. Vi er klar til at hjælpe dig og din virksomhed med både stort og småt.

{{< /pc >}}

{{< line-devider src="/img/layout/curlylines/ikon16.png" >}}

{{< pc "Hvad har vi hjulpet med?">}}

Vi hjalp i løbet af nogle få dage en mindre kunde med at identificere performance problemer og finde en brugbar løsning på disse. Hurtigt ind - hurtigt ud. Det var, hvad der var behov for og økonomi til her.

En anden gang hjalp vi et af landets største konsulenthuse med at hæve kompetenceniveauet over en periode på 8 måneder. Der var behov for kompetencer indenfor både processer, versionsstyring af koden, TypeScript og konkrete frameworks. Vi havde en enkelt mand på opgaven, men fik efterfølgende ros og besked om, at de havde sparet omkring 300 timer i forhold til det estimerede, fordi de havde haft os med som en del af teamet.

Hos en af landets største banker var vi mest af alt forbi for at hjælpe med at skrive noget kode. Men bare fordi en virksomhed er stor, betyder det jo ikke, at man ikke kan bruge andet end kodehjælp, så hos landets største pumpeproducent var vi hyret ind for at kode, men i dag står vi med ansvaret for et helt team og en stor del af arkitekturen til en ny platform.

<!-- {{< cta "/cases" >}}Læs mere om udvalgte cases{{< /cta >}} -->
{{< /pc >}}

{{< vertical-line >}}

<!-- ## Hvordan kan Holion hjælpe dig?
Vil du vide mere om, hvordan vi kan hjælpe dig med kompetent og omkostningseffektiv konsulentassistance til dine IT-projekter, er du altid meget velkommen til at [kontakte os]({{< ref contact >}}), så vi kan få dig og dit team godt videre.

{{< cta "/kontakt" >}}Kontakt Holion{{< /cta >}} -->
