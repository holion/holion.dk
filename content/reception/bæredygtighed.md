---
title: "Bæredygtighed"
---

I Holion tror vi på, at det kræver det en fælles indsats, hvis man skal vinde. Dette gælder også i det større perspektiv og blandt vores hjertesager er vores fokus på bæredygtighed. 

Vi forsøger at gøre vores for at sætte mindst muligt negativt aftryk på miljøet, som virksomhed, hvorfor vi blandt andet har indgået et samarbejde med GrassDesign, som skal hjælpe os med at gå alle aspekter af virksomheden i sømmene efter måder at blive mere bæredygtige.

I forbindelse med vores flytning, har vi naturligvis forsøgt at indtænke det i den langsigtede indretning af lokalerne med automatisk lys, intuitive affaldssorteringsløsninger og en god portion nudging, men lige så vigtigt har det været at indtænke det i vores indkøbsproces. 

Indtil nu består mere end 75% af vores omkostninger til køb af inventar, af genbrugs-indkøb. De små ting har vi fundet på DBA og Facebook Marketplace, hvor vi har forsøgt at koordinere og samle indkøbene, så vi sikrede mindst mulig transport. Omvendt har vi købt de fleste store møbler som skriveborde, konferenceborde og skrivebordsstole igennem konkursvirksomheder eller virksomheder der forhandler genbrugsmøbler, så det har været lidt lettere end alle de små ting. 
