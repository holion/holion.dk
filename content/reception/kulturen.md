---
title: "Kulturen i Holion"
---

Holions kultur er bygget op på en flad organisationsstruktur, hvor der ikke er langt fra tanke til handling. Det betyder, at der er en uformel omgangstone, hvor man også gerne må lave sjov med chefen. Alle ansatte bliver inddraget i nye tiltag og omvendt er der ingen der er bange for at fortælle, hvis de ønsker noget ændret. Som eksempel herpå, udnævnte vi et kaffeudvalg, som fik til opgave at finde den helt rette kaffemaskine til de nye lokaler (at vi så ikke har haft andet end bøvl med den siden, er en anden sag). Derudover har vi dagligt internt statusmøde med alle ansatte på arbejde, hvor vi diskuterer dagens, samt gårsdagens opgaver, deler erfaringer og sparrer med hinanden herpå.

Vi har også lavet en forslags-bank hvor alle ansatte kan komme med forslag til ting vi kan foretage os ved sociale arrangementer. Derfor har vi både været på klatretur, spillet padel og meget andet forskelligt, så der sker noget for alle. 
