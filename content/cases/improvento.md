---
title: "Improvento - kvalitetsstyring i lommen"
aliases: [/improvento/]
pagetitle: "Improvento-case | Læs om deres app til kvalitetsstyring"
description: "Improvento ville have deres system til kvalitetsstyring helt ud i lommen på det personale, som har brug for informationerne."

company: "Improvento A/S"
companyLogo: "improvento.png"
link: "improvento"
color: "#1b4f71"
img: "/img/cases/improvento.png"
header: "Kvalitetsstyring i lommen"
casedescription: "[Improvento](https://improvento.com) ville gøre det lettere for deres kunder at have instrukserne til kvalitetsstyring med sig i lommen."
weight: 2

testimonial: "Jeg havde brug for at få lavet en kompliceret mobil app af høj kvalitet, som skulle være klar i løbet af kort tid. Til rette tid og med rette kvalitet, havde vi en løsning klar til både iOS og Android. Samarbejdet har været præget af en stor fleksibilitet og engagement. Så det bliver ikke det sidste samarbejde, vi har med Holion."
testimonialBy: "Anette Irene Algreen"
testimonialByImg: "aia.jpg"
testimonialByLink: "https://www.linkedin.com/in/aalgreen/"
testimonialByTitle: "Administrerende direktør"

testimonialHeader: "Improvento er en af landets mest erfarne leverandører af løsninger til kvalitetsstyring og kvalitetsledelse. I samarbejde med flere regioner og kommuner har Improvento over en årrække udviklet et stærkt værktøj til at sikre kvaliteten i sundhedsvæsnet, hvor mere end 100.000 læger, sygeplejersker, omsorgspersoner og kvalitetsansvarlige dagligt anvender systemet.


Improvento havde brug for en ny app til deres værktøj - blandt andet for at kunne sikre tilgængelighed, hastighed og offline-muligheder. Holion skulle altså hjælpe med at lave en moderne og velfungerende app, der kunne give sundhedspersonalet adgang til alle de vigtige informationer - selv når personalet er offline."


testimonialHolionRolle: "Improvento havde en eksisterende app af ældre model, men ønskede at starte forfra med en helt ny app. Dog ønskede de at genanvende synkroniseringsmotoren, der stod for at hente de korrekte data ned fra backenden, uden at bruge mere data end nødvendigt. Den eksisterende app var udviklet i to versioner - én til iPhone og én til Android. Vi blev dog hurtigt enige om, at hvis omkostningerne for udviklingen af en ny version af appen kunne holdes nede ved at anvende moderne teknologier som crossplatform, var det den bedste løsning. Så første opgave var at undersøge, om den eksisterende synkroniseringsmotor på nogen måde kunne anvendes i en crossplatform app. Det viste sig hurtigt, at det var muligt at genanvende motoren, ved at oversætte denne til et sprog, som er understøttet i forbindelse med crossplatform-udvikling.


Da motoren var på plads, kunne arbejdet med den nye app igangsættes. Der var på forhånd udarbejdet et designforslag af et designbureau, som vi kom med god sparring på, og i samarbejde endte vi med et flot og moderne design af appen.


Efter første version af appen blev udgivet, blev Improventos egne udviklere sat ind i koden, så de fremover vil kunne vedligeholde og videreudvikle appen selv."


testimonialTeknikken: "Appen fungerer på både iPhone og Android og den er baseret på [Xamarin](https://visualstudio.microsoft.com/xamarin), hvilket har gjort det muligt at genbruge hovedparten af koden på tværs af de to platforme. 


Synkroniseringsmotoren i appen er en vigtig grundsten som sørger for, at brugeren altid har opdateret indhold og at appen kan anvendes selvom man er offline. Motoren er taget fra en ældre app, som var skrevet i [Java](https://www.java.com/en/download/) og fungerede på Android. I forbindelse med den nye app blev motoren omskrevet til [C#](https://docs.microsoft.com/en-us/dotnet/csharp/). Det var ikke nogen triviel opgave, da der blev benyttet komponenter både fra Java og direkte fra Android, men det lykkedes os at få skrevet tilsvarende komponenter i C#.


[Reactive Extensions](http://reactivex.io/) er benyttet i stor stil hele vejen igennem appen, til f.eks. at holde dokumentlister, favoritter mv. opdateret, efterhånden som der synkroniseres med backenden."

---