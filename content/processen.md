---
title: "Processen for udvikling af en ny app"
pagetitle: "Fra idé til app | Læs om processen for udvikling af en ny app"
description: "Vores proces er baseret på en agil metode med tæt dialog og et nært samarbejde både
før, under og efter appudviklingen."
type: withtestimonials
---

Det er vores erfaring, at processen for udvikling af en ny app er forskellig fra projekt til projekt. Derfor er vores proces baseret på en agil metode, der løbende tilpasses den enkelte samarbejdspartners individuelle behov og overordnede målsætning med appen. Det betyder, at der ikke er en 100% fastlagt proces, da vi tilpasser undervejs i modsætning til traditionel vandfaldsudvikling, hvor alt fastlægges fra starten. 

Når vi udvikler apps, vil vi nemlig hellere kunne skifte retning undervejs, hvis det viser sig, at noget ikke er hensigtsmæssigt eller ikke vil fungere ordentligt. I vores arbejdsproces vægter vi derfor en tæt dialog og et nært samarbejde, uanset om det er før, under eller efter appudviklingen. Og det sikrer dig en succesfuld, brugervenlig og driftssikker appløsning. 

Hos Holion vil du typisk gennemgå følgende faser i appudviklingen: 

## Den indledende samtale
I første omgang vil vi ofte forsøge at tale dig helt fra at få udviklet den ønskede app. Det lyder måske lidt mærkeligt, da vi lever af at udvikle apps. Men det er dyrt at få udviklet apps, og hvis du kan klare dig med et webbaseret system i stedet, vil vi hellere udvikle det til dig, da det er en billigere løsning. 

Det er i hvert fald vigtigt for os, at vi har fået talt alt grundigt igennem og fået 100% klarlagt, at en app er bedste løsning for dig. Når vi er blevet enige om, at vi skal udvikle en app sammen, så kan vi gå i gang.

## Møder og workshops
Det er afgørende, at vi har en fælles forståelse for, hvad det er for en app du skal have udviklet. Vi vil hellere bruge tid på at diskutere tingene grundigt igennem, end at komme til at udvikle noget, som alligevel ikke var helt det, du havde tænkt dig. 

Vi vil også helst undgå at skrive lange dokumenter om, hvad det er du ønsker. For det sker næsten altid, at en samarbejdspartner kommer med en idé, mens det færdige resultat alligevel bliver noget helt andet. Så alt det overordnede skal tales igennem fra starten, mens løbende møder og workshops vil sikre, at detaljerne også bliver som du ønske det, når vi når dertil.

Det er også vigtigt, at vi får prioriteret, hvilke features der er de vigtigste for dig. Det er sjovest for alle at kunne se fremgang, så vi vil gerne levere noget til dig løbende – og her vil det være bedst, hvis vi starter med de features, der er de vigtigste for dig.

## Skitser (mockups) af app 
For at blive helt enige om, hvad det er for en app, der skal udvikles og hvorvidt det hele overhovedet hænger sammen, udarbejder vi nogle mockups, hvor du kan se, hvad vi er blevet enige om, der er af behov på de enkelte skærmbilleder i appen. Her vil vi i skitseform kunne se tekster, knapper osv. og hvilket skærmbillede, der vil blive navigeret til, når der trykkes på en knap. 

Mockups giver et rigtig godt overblik over hele appen. Ud fra disse, vil der måske være behov for yderligere justeringer. Men jo tidligere i processen vi fanger behovet for justeringer, jo billigere vil det være at foretage dem. 

## Design af app
Når vi ved hvilke elementer (tekster, knapper osv.) der skal være på de enkelte sider i appen, kan vi udarbejde en designskitse til appløsningen. Et brugervenligt design er meget vigtigt, da det er det første indtryk brugerne vil få af appen. Derfor får du et intuitivt design, som afspejler din virksomheds identitet.  

## Udvikling af app
Vores udviklere vil i denne fase sørge for, at designet bliver til virkelighed. Det er rigtig vigtigt, at der bruges tid nok på denne del af arbejdet, så vi undgår at appen fryser eller crasher. Der bliver også sørget for, at appen kører så hurtigt som muligt, så det ikke kun er på de nyeste telefoner, at appen fungerer effektivt.

## Test og tilretning af app
Mens vi udvikler, så tester vi også løbende. Men der vil næsten altid være fejl, som vi ikke får fundet, da folk vil anvende appen på forskellig vis. Her får du mulighed for at teste og give feedback, så vi sammen kan skabe en både flot og velfungerende app. På den måde er du altså med hele vejen fra idé til app. 

## Godkendelse af app hos Apple og Google
Når vi alle er enige om, at appen er klar til udgivelse, får vi lige et par ekstra øjne på appen, da Apple også vil teste hver eneste app, før den udgives i deres butik. Her kan der gå noget ekstra og uforudset tid, da Apple ikke altid er enige i, at alting fungerer lige så godt som vi selv mener. 

Men som regel kan vi lægge en næsten-færdig version til godkendelse og få Apples accept, da de så efterfølgende er meget hurtigere til at godkende nye versioner af appen. Google udfører ikke nogen manuelle tests af appen, så her vil appen ret hurtigt være klar til download på mobilen.

## Appen kan downloades på mobilen
Når Apple og Google har modtaget de respektive apps til udgivelse i deres butikker, går der altid lidt tid, inden de rent faktisk kan fremsøges på mobilen. Her er det bare at væbne sig med tålmodighed. 

Faserne design, udvikling samt test og tilretning køres ofte i et loop, så vi designer en feature, udvikler og tester den, hvorefter vi tager hul på næste feature. Altså ikke noget med at lave det fulde design af appen på én gang – lad os sammen tage én ting ad gangen for at sikre det bedste resultat. 

## Har du brug for hjælp til udvikling af en app?
Hvis du vil vide mere om, hvordan vi kan hjælpe dig med udviklingen af din nye app, så lad os tage en uforpligtende snak allerede i dag. Er du nysgerrig på, hvordan vores appløsninger har gjort en forskel for andre samarbejdspartnere, kan du herunder se, hvad nogle af vores kunder siger om os og samtidig kan du trykke ind og læse mere om de enkelte projekter.
