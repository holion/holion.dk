---
title: "Ledige stillinger"
pagetitle: "Ledige jobs hos Holion | Vi søger altid nye udvikler-talenter"
description: "Der er flere gode grunde til at arbejde hos Holion. Stor frihed i forhold til opgaver og arbejdstid. Send din ansøgning her."
---

## Holion mangler udviklere

Der er gang i den hos Holion, så vi mangler dygtige udviklere. Hos Holion er vi super skarpe i Microsofts teknologier, men kan også lave web og apps. Om du kan det ene eller det andet betyder ikke så meget - bare du er god til det som du kan og er frisk på at lære lidt nyt engang i mellem.

- Anser du dig selv for at være en af de dygtigste, indenfor det, du er bedst til?
- Ser du problemer eller udfordringer?
- Kan du både arbejde sammen med andre men også håndtere opgaver selvstændigt (men altid med dygtige kollegaer i stolen ved siden af)?
- Interesserer du dig for IT, udvikling, apps m.m. udenfor dine arbejdstider?

Læs gerne de enkelte jobopslag herunder og send os så dine svar på ovenstående spørgsmål til:

{{< long-text >}}
{{< base64encode >}}jegerdendusøger@holion.dk{{< /base64encode >}}
{{< /long-text >}}
&nbsp;

Der afholdes løbende jobsamtaler og der ansættes så snart vi har et godt match. <!--**Ansøgningsfristen er 15. december.**-->

### Studentermedhjælper med styr på sin kode søges

Læser du datalogi, IT-ingeniør eller tilsvarende og kunne du godt tænke dig at supplere studiet med et relevant arbejde? Hvis du selv mener, at du er dygtig, er der en vis sandsynlighed for, at vi også synes du er det - og i så fald, vil vi rigtig gerne have dig med på holdet. Det er vigtigt, at du kan arbejde selvstændigt, men du vil altid være en del af et team hos os.

Vi skal naturligvis nok sørge for, at du ikke drukner i arbejde, men vil have tid til dine studier og at du samtidig får mulighed for at lægge nogle ekstra timer, når studiet tillader det.

Vi forventer, at du har kendskab til .NET, C# og objektorienteret udvikling.

### Dygtig juniorudvikler søges

Er du nyuddannet eller har du et par år på bagen som udvikler, bør du allerede nu kunne mærke, om du er over eller under gennemsnittet indenfor dit felt. Ligger du i den gode ende, har du nu en gylden mulighed. Holion mangler nemlig **dig**.

Vi forventer, at du har erfaring med .NET og C#. Har du erfaring med appudvikling, er det et plus.

### Skarp seniorudvikler søges

- Vi forventer, at du har minimum 5 års erfaring med udvikling af komplekse systemer
- Du behersker en bred vifte af teknologier
- Du har helt sikkert erfaring med agil udvikling og måske er du endda Scrum Master
- Du kan arbejde selvstændigt men har heller ikke nogen problemer med at være en del af et team - og måske du endda kan styre et team med knap så erfarne folk i den rigtige retning?
- Du brænder for fed teknologi - men mest af alt for at løse nogle reelle udfordringer
- Erfaring med .NET og C# er et helt sikkert et plus.
- Erfaring med appudvikling er også et plus, men bestemt ikke et must. Om det er iPhone, Android eller cross platform er ligegyldigt - bare du har mod på at lære nye platforme og også gerne en cross platform teknologi (pt. Flutter).

## Hvorfor arbejde hos Holion?

&nbsp;
{{< text-with-image "/img/job.jpg" "right" >}}
Der er masser af gode arbejdspladser indenfor IT branchen. Så hvorfor skal det lige være Holion, man skal vælge? Hos Holion tror vi på, at hvis vi forventer noget af vores medarbejdere (hvilket vi gør), skal vi også kunne indfri nogen af de forventninger, de har til os. Det drejer sig blandt andet om:

- **Høj grad af frihed.** Det gælder både indenfor hvilke opgaver du gerne vil arbejde med. Er det frontend, backend, apps, web eller noget helt andet? Men det gælder også i forhold til arbejdstider og steder. Som udgangspunkt fungerer det bedst, hvis vi sidder sammen og har mulighed for at trække på hinandens kompetencer. Men passer det dig bedst at du arbejder hjemmefra en dag eller to, finder vi nok ud af det - vi bruger Slack i stor stil, så der er ikke langt til kollegaerne.
- **Frokostordning.** Ikke noget med at slæbe et par slatne stykker rugbrød med.
- **Socialt samvær.** Vi kan godt li' god mad, hygge og en øl eller to - det håber vi også du kan?
- **Super dygtige kollegaer.** Alle vores ansatte er i øjeblikket dataloger, så det er nogle fagligt kompetente kollegaer du får.
- **Fed teknologi.** Som konsulenthus har vi ofte muligheden for at være med til igangsætningen af nye projekter hos vores kunder. Det betyder, at vi er med til at definere projektet og den teknologi der skal anvendes - så vi anvender naturligvis [de teknologier]({{< ref "teknologi" >}}), som vi synes er fedest.
- **Kontor i centrum af Hadsten** - lige ved busstationen og banegården. Så bor du f.eks. i Aarhus kan du bruge 18 minutter i toget på at komme til kontoret. Bor du i nærheden af Aarhus og kører bil, kan du hurtigt spare en del tid hver morgen på at køre ud af Aarhus i stedet for at køre ind til Aarhus.

&nbsp;